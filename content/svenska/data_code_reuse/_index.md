---
title: "Tävling: Återanvändning av covid-19 data och kod"
toc: false
aliases:
  /sv/data-code-reuse/
---
<figure class="figure float-right mx-2 w-50">
  <img src="/img/posters/data_code_reuse_poster_web.png" class="img-news-banner img-thumbnail">
</figure>

Den [svenska dataportalen för covid-19](https://covid19dataportal.se/sv/) välkomnar forskare och allmänheten att delta i **COVID-19 Data & Code Reuse Competition**. Deltagare kan bidra med småskaliga projekt, vilka återanvänder publika data eller kod, i syfte att bekämpa covid-19-pandemin eller potentiella framtida pandemier.

Tre vinnande projekt kommer att erbjudas support från [SciLifeLab Data Centre](https://scilifelab.se/data). Vilken exakt support som erbjuds kan utformas efter varje enskilt projekts specifika behov. Supporten kan bestå av fri hosting under ett år, fri lagring under ett år, medverkan på Covid-19 portalen (e.g som ”data i fokus” eller en sida med visualiseringar), och/eller synliggörande genom SciLifeLabs och SciLifeLab Data Centres press och sociala medier. De vinnande projekten kommer även att erbjudas synliggörande via den [italienska COVID-19 portalen](https://www.covid19dataportal.it).

Vi välkomnar olika typer av projekt. Projekt kan t.ex. innefatta omtolkning av redan existerande publik tillgängliga data med en annan metod än originalmetoden eller för att besvara en ny frågeställning än den i originalforskningen. Dessutom kan ett projekt återanvända publik delad kod för att analysera nya data. Andra möjligheter inkluderar projekt som genererar visualiseringar som presenterar publikt delade data på ett nytt sätt. Stor vikt bör läggas vid att maximera nyttan av redan existerande data och/eller kod.

#### Vem kan skicka in ett bidrag?

- Tävlingen är **öppen för alla**, både från akademi (studenter, doktorander, postdoktorer, forskare etc.) och allmänheten.
- Tävlingsbidrag kan skickas in antingen av enskilda individer eller av en samarbetande grupp.

#### Hur fungerar tävlingen?

- Deltagare är välkomna att bidra med småskaliga forskningsprojekt vilka bidrar till ökad förståelse av SARS-CoV-2, kampen mot covid-19-pandemin eller framtida pandemier. Tävlingsbidraget bör ha ett tydligt mål och resultat. Deltagare är fria att spendera så mycket eller lite tid på bidraget som de önskar.
- Varje enskilt tävlingsbidrag ska återanvända data och/eller kod som tidigare gjorts publikt tillgängliga i ett publikt repositorium eller också blivit tilldelat ett DOI. Vi uppmanar deltagare att söka efter data eller kod genom den [svenska dataportalen för covid-19](https://covid19dataportal.se/sv/), den [europeiska dataportalen för covid-19](https://covid19dataportal.org),och andra [nationella dataportaler för covid-19](/sv/partners/).Var noga med att efterfölja de licensvillkor under vilka de ursprungliga data eller kod publicerades.  
- Deltagare är välkomna att återanvända sina egna data eller kod i nya projekt så länge de gjorts publikt tillgängliga före tävlingsbidraget skickats in.
- Deltagare behåller rättigheterna till sitt projekt och är fria att använda resultatet på vilket sätt de önskar, inklusive i framtida arbete och publikationer.

#### Hur skickar jag in ett bidrag?

- Skicka in ett tävlingsbidrag genom att publicera ditt projektresultat (en PDF, poster, presentation, dashboard eller länk) i  [SciLifeLab Data Repository](https://scilifelab.figshare.com/). Logga in på repositoriet med ditt SWAMID. Är du inte är ansluten till ett svenskt universitet kan du kontakta SciLifeLab Data Centre på  [datacentre@scilifelab.se](mailto:datacentre@scilifelab.se) för att erhålla ett konto.  
- All genererade data, kod och annat material bör göras publikt som en del av ditt tävlingsbidrag inskickat till SciLifeLab Data Repository.
- Följ den här [guiden](https://www.scilifelab.se/data/repository/submission/) för att publicera ditt bidrag på SciLifeLab Data Repository.
- I fältet ”Description” lägger du in information om (och en länk till) originaldata eller originalkod vilken användes i projektet.
- Lägg till nyckelordet ” COVID-19 Data & Code Reuse Competition” i fältet “Keywords”.
- Tävlingsbidrag kommer att gå igenom standardprocessen för review i SciLifeLab Data Repository. Vänligen notera att review-processen vanligen tar omkring en vecka. Ditt bidrag måste vara godkänt och publicerat före tävlingens slutdatum.
- Tävlingsbidrag tas emot mellan den 15 maj och den 15 september 2021.

#### Utvärderingskriterier

- Bidragen kommer att utvärderas baserat på följande kriterier:
    - Fullföljande av tävlingskriterier.
    - Påvisat värde av återanvändning av data och/eller kod i kampen mot covid-19-pandemin eller framtida pandemier.
    - Tydlig vetenskaplig dokumentation och kommunicerande av projektresultaten.
- De vinnande bidragen kommer att väljas av en jury ledd av [teamet bakom den svenska dataportalen för covid-19](/sv/about/).

#### Frågor?

Vi svarar gärna på frågor rörande tävlingen. Du kan kontakta oss, dels genom att [skicka in en fråga i det här formuläret](/sv/contact/) eller genom att maila oss på [datacentre@scilifelab.se](mailto:datacentre@scilifelab.se).

**[Poster, .PDF](/img/posters/data_code_reuse_poster.pdf)**
